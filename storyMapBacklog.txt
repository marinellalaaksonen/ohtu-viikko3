Jeff Patton esittelee artikkelissaan ”The New User Story Backlog is a Map” 
tavan muodostaa backlog story mapin avulla. Patton aloittaa kirjoittamalla, 
mikä storyjen kirjoittamisessa on ongelmallista jatkaen sitten esittelemään 
mikä story map on ja miksi se ratkaisee ongelmia. Litteän backlogin ongelmana on, 
että se ei anna kunnollista kokonaiskuvaa sovelluksen toiminnasta, vaan listaa 
vain yksittäisiä ominaisuuksia, jolloin niiltä puuttuu konteksti. Tällöin saattaa 
jäädä huomioimatta oleellisia osia sovelluksen toiminnasta.

Story mapissa ylimpänä on hyvin isoja storyja, kuten ”sähköpostien hallinnointi”. 
Storyt laitetaan peräkkäin ”aikajanalle”, eli sellaiseen järjestykseen jossa 
käyttäjä oletettavasti niitä käyttää. Nämä jakautuvat pienempiin storyihin, saman 
kaltaisiin kuin tavallisessa litteässä backlogissa. Ideana on, että pienemmät 
storyt sijoitellaan aina sen isomman storyn alle, johon ne sisältyvät. Lisäksi 
pienemmät storyt sijoitetaan sitä korkeammalle, mitä suurempi niiden prioriteetti on.