Start, Stop, Continue, More of, Less of Wheelissä osallistujilta kerätään yhteisesti kommentteja 
nimessä mainittuihin kategorioihin. Kuten kategorioiden nimistä voi päätellä, kommenteissa keskitytään 
nimenomaan tulevaan tekemiseen: mitä pitäisi aloittaa, lopettaa, jatkaa, vähentää tai lisätä. 
Lopuksi keskustellaan ja sovitaan, mitkä muutokset oteutetaan seuraavassa iteraatiossa. Jos ryhmä on
hyvin suuri, jaetaan se pienempiin ja kerätään lopuksi yhteen.

Glad, Sad, Mad retrossa kerätään osallistujilta lapuilla kommentteja siitä mikä on toiminut hyvin, 
mikä huonosti ja mitkä asiat ovat ärsyttäneet tiimissä ja koko projektissa. Tämän jälkeen laput 
esitellään ja ryhmitellään, jonka jälkeen äänestetään mistä kommenteista keskustellaan. Keskustelun 
tulisi pääasiallisesti keskittyä siihen, mitä toimia asiaan liittyen seuraavassa sprintissä tehdään.